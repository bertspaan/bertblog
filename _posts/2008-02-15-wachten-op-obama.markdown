---
layout: post
title: Wachten op Obama
photo: wachten-op-obama.jpg
lat: 43.069397
lon: -89.396988
date: 2008-02-15T18:45:00+00:00
exif_exposure: 1/15 sec.
exif_aperture: f/3.8
exif_iso: 320
exif_date: 2008-02-12T19:01:03+00:00
---

## Wachten op Obama

<p>Komende dinsdag worden in Wisconsin voorverkiezingen gehouden voor de presidentsverkiezing in november, reden voor een aantal presidentskandidaten om persoonlijk naar Madison te komen. Bij mij om de hoek is een groot ijshockeystadium (ook van de universiteit) waar Barack Obama dinsdagavond een praatje kwam houden. De halve stad was uitgelopen om dit mee te maken, het hele stadium, waarin bijna 20.000 mensen passen, zat vol. Er werd zelfs een extra zaal ingericht waarin mensen die niet meer in het stadium pasten de ceremonie via een live videoverbinding toch nog konden volgen. Ik vraag me af of Balkenende zoiets voor elkaar krijgt.</p>
<p>Voor de rest was het vooral veel wachten: buiten wachten tot de deuren opengingen, wachten tot je de deur door kon (zonder fijngestampt te worden in de drukte), wachten tot je door in overvloed aanwezige Obamavrijwilligers een stoel werd gewezen, en uiteindelijk wachten tot de show begon. Arthur amuseerde zich ondertussen met wat meegebrachte lectuur.</p>
<p>Obama’s toespraak was dezelfde die hij altijd houdt, hij werd bovendien geholpen door een auto-cue-apparaat. Wel heb ik voor het eerst in mijn leven de wave gedaan, en heel hard “YES WE CAN” geschreeuwd!</p>
<p>Hillary Clinton is nog niet langsgekomen; man en dochter wel.</p>

